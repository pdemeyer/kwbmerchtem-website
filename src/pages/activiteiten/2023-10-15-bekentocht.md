---
templateKey: activiteit
title: Bekentocht 2023
date: 2023-10-04T15:04:10.000Z
featuredpost: false
featuredimage: /img/bekentocht.jpg
description: Bekentocht door de Molenbeek
tags:
  - buiten
  - familie
  - bekentocht
---


Op een zonnige herfstdag verzamelden een 15-tal dapperen om de Molenbeek te trotseren. Onder hen ook enkele jongeren alsook een meisje van 10 jaar die deze uitdaging niet uit de weg gingen.

Na een korte fietstocht daalden we de oevers van de Molenbeek af ter hoogte van de Koeweidestraat.

![flavor wheel](/img/bekentocht.jpg)

Het was een fijn zicht om waar te nemen hoe de 
verschillende deelnemers zich vestimentair klaar 
maakten voor deze fijne activiteit: Iemand met 
visserslaarzen met bijhorende kledij, sandalen met 
kousen die vast gemaakt werden met ‘bruinen tape’, 
bottinnen, sportschoenen,… alle soorten schoeisel 
passeerde de revue.

Het was ook opmerkelijk dat er nauwelijks afval in de 
beek dreef. Buiten wat betonnen palen van afsluitingen 
die er waarschijnlijk al tientallen jaren lagen , kwamen we 
enkel een blikje, 3 autobanden en een minimaal aantal 
plastic tegen. Een verdwaalde bad-eend moest er 
natuurlijk wel bij horen. Hopelijk blijven we allen ons best 
doen om de waterlopen terug zuiverder te maken.. Zie 
hier een impressie van onze wandeltocht in de 
Merchtemse Molenbeek...

Oooooo Molenbeek, dé beek van Merchtem, we zien en voelen u zo graag,
Het waterniveau soms op borsthoogte, maar voor de mannen met b***** toch liever iets laag.
Want soms klonk een licht gegil, werd het daar beneden iets te kil…
Ze stroomt langs de waterval aan de Trappenhoeve en het Tie-bos,
We klommen bij deze waterval-muur recht naar boven er op los.
Oooo Molenbeek met verderop de natuurpracht,
Daar zagen we afgeknabbelde takken, een bever houdt er de wacht…
Soms smal en soms wat breed,
Het was Thomas die in het brede diepe stuk er schoolslag deed.
Nog een bochtje wandelen en de vistrap,
Oooo Molenbeek, jijzelf en de bekenwandeling zijn zo knap…
Na anderhalf uur in jouw geur en modder nog snel een rioolduiker ontstopt,
We gingen weer aan land, de bekentocht werd afgetopt!

We wandelden terug naar onze fiets en enkele zotte toekomstideeën passeerden nog de 
revue: bekenloopwedstrijd, met een vlot op de Molenbeek, om het best verkleed de 
Molenbeek in, met een bad-eend aan de leiband deze wandeling nog eens overdoen,… 
Dank aan de lotgenoten voor de verkenning en de organisatie!, alsook aan alle deelnemers 
die deze mooie herfstochtend nog mooier maakte!